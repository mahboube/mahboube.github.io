---
layout: post
title: تاریخچه گیت
date:   2016-04-05 01:45:30 +0430
categories: git
tags: [github, github-pages, jekyll]
---
هسته لینوکس که یک برنامه متن‌باز هست توسط لینوس توروالدز در سال ۱۹۹۱ نوشته شد [برای اطلاع بیشتر به نوشته‌ی مبانی و مقدمات لینوکس مراجعه کنید]. برای بیشتر عمر این پروژه یعنی از سال ۱۹۹۱ تا ۲۰۰۲، توسعه‌ی هسته لینوکس توسط افراد حاضر در پروژه به صورت شخصی صورت می گرفت؛ یعنی برای توسعه، هرکس به‌طور جداگانه از روشی برای کنترل نسخه استفاده می کرد.

در سال ۲۰۰۲، لینوس، برای توسعه هسته لینوکس، از سیستم کنترل نسخه‌ی BitKeeper (مدل DVCS) استفاده کرد که به تمام اعضای حاضر در توسعه پروژه، اجازه می داد به صورت رایگان از سرویس BitKeeper استفاده کنند.

اما در سال ۲۰۰۵، ارتباط تیم توسعه هسته لینوکس با شرکت تجاری‌ای که سرویس BitKeeper را پشتیبانی می‌کرد از بین رفت و امکان استفاده رایگان از سرویس BitKeeper برداشته شد.

این باعث شد تیم توسعه لینوکس و مشخصا خود لینوس توروالدز که خالق لینوکس بود، ابزار مورد نیاز ویژه خودشان برای کنترل نسخه ها را تولید کنند.

از سایر اهدافی که در این سیستم جدید مدنظر بود، می توان به موارد زیر اشاره کرد:

    سرعت
    طرح ساده
    پشتیبانی قوی برای توسعه غیرخطی (هزاران تغییر همزمان توسط افراد حاضر در توسعه پروژه)
    کاملا توزیع شده (بر اساس مدل DVCS)
    و اینکه برای پروژه هایی به بزرگی لینوکس پاسخگو باشد.

این سیستم که git نامگذاری شد در همان سال (۲۰۰۵)، تنها ۲ ماه پس از شروع توسعه‌ی آن، به عنوان نرم افزار رسمی کنترل نسخه برای توسعه هسته لینوکس مورد استفاده قرار گرفت.